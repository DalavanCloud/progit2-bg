=== Конзолата на Git

Съществуват различни начини за ползване на Git.
Налице са традиционните инструменти от командния ред, а също така и многобройни графични инструменти с различни възможности.
За целите на тази книга ще използваме Git от конзола.
Командният ред е единственото място, където можете да ползвате _всички_ Git команди - повечето GUI имплементират само част от пълната Git функционалност за по-просто.
Ако знаете как да използвате командния ред, вероятно лесно ще разберете как да ползвате и GUI инструмент, докато обратното не е непременно вярно.
Също така, докато изборът на графичен клиент е въпрос на персонални предпочитания, то _всички_ потребители ще имат инсталирани и готови за работа командите от конзолата.

Затова ще приемем, че знаете как да отворите терминал в macOS, Command Prompt или PowerShell под Windows.
Ако се чудите за какво разговаряме, по-добре е да спрете с книгата дотук, да си опресните знанията за конзолата на операционната система, която ползвате и след това да продължите четенето. Така ще можете по-лесно да следвате примерите и описанията в следващите глави.
